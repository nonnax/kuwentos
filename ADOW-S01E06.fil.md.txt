Nagpahayag na ng damdamin si Matthew kay Diana na lalo pang nag-patatag ng kanilang pagmamahalan.
Noong nakaraan, dinagit bigla si Diana patungong himpapawid.

Si Satu.
Inilipad ni Satu si Diana patungo sa lugar ng lumang kastilyo upang makipagkita kay Jebehr.

Namangha si Jebehr at ngayon na lang uli siya nakakita ng mangkukulam na lumilipad sa loob ng maraming taon.
Pinagmasdan at inusisa niyang mabuti si Diana.
Agad pinagbalaan naman siya ni Satu at bitawan si Diana at tuparin ang kasunduan nila.

Sinasabi ni Satu kay Diana na hindi siya ang kaaway.
Nais lang niyang tuklasin kung ano kanyang totoong kapangyarihan.
Sinabi niya na nais lang niyang tulungan siya na makontrol ito.
Dagdag pa niya na ayaw lang niya na nag-i-isa siya.
Tinitigan siya ni Diana at sinabi na hindi siya nag-iisa.
Tinutukoy niya si Matthew.
Sabi ni Satu na ang librong Ashmole lang ang habol sa kanya ni Matthew.
Tumanggi siyang maniwala sa kanya.
Binanggit pa ni Satu ang tungkol kay Gillian, na pumasok siya sa lab ni Matthew kaya pinatay niya siya.
Nagulat si Diana pero hindi naniwala dito.
Nagsimulang mag-wika ng mahika si Satu sa kanya, sinasaktan niya siya pero mabilis na kinontra ito ni Diana.

Samantala, hinarap ni Jebehr ang pugot-na-ulo at nais niyang malaman kung sino ang nasa hula ng alamat na may dugo ng leon at lobo.
Patuloy na pinapahirapan ni Satu si Diana, habang sinasabi na malaking kahihiyan sa mga magulang kung malaman nila na kalaguyo ng anak ay isang bampira.
Lalo itong ikinagalit ni Diana.
Nagpamalas ng kapangyarihang-hangin si Diana, ngunit walang epekto ito kay Satu at itinutulak lang niya paatras si Diana.

Ibinunyag ni Diana na pinatay ng mga mangkukulam ang kanyang mga magulang.
Tinawag siya ni Satu na isang sinungaling.
Ngunit sabi ni Diana na bakit hindi niya tanungin si Knox tungkol dito, at natigilan siya.

Sa Sept-Tour, sa tahanan ng pamilya De Clermont, nagising si Matthew.
Na-alarma siya ng makitang wala si Diana.

Sinimulan ni Satu ang pag-kulam kay Diana.
Nais niyang malaman ang kanyang mga lihim.
Inangat niya siya sa hangin ng maraming beses at ibinagsak sa lupa.
Hirap na hirap na si Diana at hindi niya maintindihan kung ano ang nais malaman ni Satu.
Lumikha si Satu ng singsing-na-apoy at pinalibutan si Diana na nakalutang ng patiwarik sa hangin.

Samantala, si Tiya Emily ay nasa labas ng beranda na bumabaybay ng dasal.
Nabigla, natigilan at napa-sigaw kay Sarah, sinabing si Diana ay nasasaktan.

Si Matthew ay desperado.
Habang hinahanap si Diana ay biglang may naamoy.
Dumating si Baldwin, ang kanyang kapatid.
Tinatanong kung ano ang pakay sa kanya ng Kongregasyon at naglaban ang dalawa.
Kinagat pa siya ni Matthew at nag banta.
Biglang sumugod naman si Marthe sa silid.
Nalanghap daw niya ang pabango ni Diana sa hardin na may kasamang iba.
Wala na si Matthew bago pa siya matapos magsalita.

Pinapahirapan pa rin ni Satu si Diana.
Pinipilit niyang malaman ang itinatagong sikreto niya.
Isang tatak ang isinu sunog niya sa likuran ni Diana.
Matindi ang lakas na nawala kay Satu sa paglikha niya ng kuryente at namula ang kanyang mga mata.
Pagkatapos ay napaluhod at bumagsak din siya sa lupa.

Huminto si Matthew sa huling lugar na kinatayuan ni Diana, kung saan siya tinangay ni Satu.
Natigilan si Baldwin.
Wala pang mangkukulam na sumalakay sa teritoryo ng De Clermont!

Nagagalit ng tinawagan niya si Knox,  at inaalam ang kanyang kinaroroonan.
Sinabi sa kanya ni Knox na nasa Kongregasyon siya at idinagdag pa na kasama niya si Satu.
Binabaan siya ng telepono ni Baldwin.
Nagtaka din si Knox kung nasaan si Satu.

Muling nagkamalay si Satu.
Kina ladkad si Diana at inilaglag sa isang madilim na balon.

Si Jebehr, na nakatingin sa mga papel, ay nagulat nang sumigaw ang kanyang pugot-na-ulo tungkol sa hula.
Sumugod siya at hinanap si Satu.
Gusto niyang makita si Diana at inutusan siyang ilabas niya siya sa balon.
Hindi na magawang ilabas ni Satu dahil nawalan na siya ng kapangyarihan.

Samantala, nag-iisp ng paraan si Matthew paano hanapin si Diana at nagpasya na maghiwa-hiwalay sila sa paghahanap.
Tinanong ni Baldwin kung ganun ba siya kahalaga para sila makipagdigmaan?
O-o, ang matigas na sagot ni Matthew!
Tumingin siya sa kanyang pamilya na may desperasyon, humihingi ng tulong sa kanila.

Tumawag si auntie Em at desperado na malaman kung bakit kadiliman ang nakikita niya kapag hinahanap niya si Diana gamit ang kanyang mahika.
Sabi ni Matthew ay dinampot siya ng isang mangkukulam.
Gulat na gulat si Sarah.
Hiniling niya kay Em na ilarawan kung ano ang nakitang kadiliman.
Sinabi niya na tulad ito ng isang kastilyo ng nakaraan.
Alam na ni Ysabeau kung ano ang sinasabi niya.
Nag-alok si Baldwin na sumama at sumakay si Matthew sa kanyang helikopter.

Si Diana ay lugmok na sa hirap at pahgud.
Sa kanyang panaginip pagkatapos mahulog sa madilim na balon, narinig niya ang tinig ng kanyang ina na nagsasabing, "Oras na upang magising."
Lumitaw din ang kanyang ama, habang nagkukuwento ang kanyang ina.
Sinasabi kay Diana kung paano niya dapat tulungan ang kanyang sarili para makaalpas sa kalagayang ito.
At nagising na siya.

Dumating sina Matthew at Baldwin sa lugar ng lumang kastilyo kung saan dinala ni Satu si Diana.
Pinaparusahan ni Jebehr si Satu.
Pinipilit na aminin nya kung ano ang natuklasan, ngunit hindi umamin si Satu.
Nakita nila ang helikopter ni Baldwin at napagtanto na wala nang oras.
Iniwan ni Jebehr si Satu.
Humingi ng tulong ang pugot-na-ulo kay Satu kaya umalis siyang kasama nito.

Nagpupumiglas na makalabas si Diana.
At Naalala niya ang panaginip.
Naisentro niya ang kanyang sarili at lumipad paitaas hanggang makaahon sa balon.
Sinagip at niyakap siya ni Matthew at bumalik na sila sa Sept-Tours.

Habang tinutulungan ni Matthew na linisin ang kanyang mga sugat, ipinahayag ni Diana ang nangyari.
Napaungol siya nang tumayo siya.
Masakit pa ang likod niya dahil sa nagawa sa kanya ni Satu.
Tiningnan ni Matthew kanyang likuran at nakita ang simbulo na itinatak ni Satu, ang sagisag ng pamilya de Clairmont.
Binansagan siya ni Satu.
Gusto rin makita ni Diana kaya tinulungan siya ni Matthew.
Nagsalita siya habang nakatingin sa salamin, "Sinabi ni Satu na bubuksan niya ako, ngunit hindi niya nagawa."

Naglalakad pa rin si Jebehr sa may lumang kastilyo.
Natagpuan niya ang maliit na tambol ni Satu na ginamit niyang pang-kulam kay Diana.
Si Satu, dala ang kanyang pugot-na-ulo, samantalang nasa kanya naman ang tambol niya.

Nagpapahinga si Diana sa may tabi ng apoy nung tinanong niya si Matthew kung pinatay niya ba si Gillian.
Sabi niya ay hindi, at nagsisisi nga siyang hindi niya pinatay.
Nangako siya na tutugisin niya ang sinumang manankit kay Diana.
Naiintindihan niya.
Ngunit hiniling ni Diana na huwag niyang sundan si Satu.
Gusto niyang siya mismo ang haharap sa kaniya.

Galit na galit si Baldwin kay Matthew sa lahat ng nagawa niya para lamang kay Diana, at mapapahamak ang lahat dahil sa kanya.
Nag banta siya na itatakwil niya si Matthew mula sa pamilyang De Clermont, ngunit hindi siya inintindi.
Bilang pinuno, nagbigay ng utos si Matthew sa Knights of Lazarus upang protektahan si Diana, na lalo lamang ikinagalit ni Baldwin.
Sabi nya, hindi itinatag ang Knights upang protektahan ang isang mangkukulam.

Hindi pinakinggan ni Matthew ang galit ni Baldwin at pinaalalahanan na dapat sundin ang kanyang sinumpaang tungkulin.
Ngayon ay dapat protektahan niya si Diana.
Sumuko si Baldwin at nangakong susunod ito.
Susubukan din niyang ilayo sila sa mata ng Kongregasyon upang si Satu ang pagtuunan nila ng pansin.

Samantala, habang nagpapahinga si Satu.
Tinanong niya ang pugot-na-ulo kung sino siya.
Sagot ng ulo ay, Merijana.
Nagulat siya sa narinig na pangalan!
Bumaybay ng dasal si Satu para pakawalaan si Merijana mula sa kanyang matagal nang sumpa.
Bago tuluyang naglaho ay nagpasalamat siya kay Satu na tinawag niyang isang Weaver.

Bumisita si Agatha kay Nathaniel at Sophie at nagtanong bakit sila nagaalala para sa ipapanganak na bata.
Sa wakas ipinagtapat sa kanya nina Sophie at Nathaniel kung bakit may malakas na koneksyon si Sophie sa mangkukulam sa panaginip niya.
Ipinanganak kasi si Sophie sa pamilya ng mga mangkukulam.

Natigilan sa gulat si Agata.
Ipinaliwanag ni Nathaniel na hindi niya intensiyon na ilagay ang kanyang ina sa isang alanganin na posisyon.
Ngunit sabi sa kanya ni Agata na dahil anak kita, ikaw at kayo ang palaging mauuna.
Pagkatapos ay nagtanong kung sino ang nasa panaginip ni Sophie.
Siya ay si Diana Bishop.

Sa pagpupulong ng pamilya, binanggit ni Ysabeau kay Diana na nakawala na siya sa pagkakagapos.
Nagtaka si Diana sa narinig niya.
Ipinaliwanag ni Matthew na maaaring siya ay spellbound o nakagapos ang kapangyarihan.
Subalit sa ginawa ni Satu, ngayon ay malaya na ang kapangyarihang ito.
Naguluhan pa lalo si Diana.
Sapagkat alam niya na ang mga mangkukulam na baliw o masama lamang ang ginagawang igapos ang kapangyarihan. 
Tinanong niya ang kanyang sarili sa salamin. Ano ba ako?
